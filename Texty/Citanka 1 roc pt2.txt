P******
Jeden, dva, tri, štyri, päť. Päť poschodí má veľký biely dom. 
A na štvrtom poschodí býva Alenka. 
Ráno hladí slnko domu do okien. 
-Svet je krásny, - spieva si Miško. Miško je Alenkin brat. 
UŽ chodí do školy. Do prvej triedy. Každé ráno si v kúpeľni vyspevuje. 
Miško v kúpeľni viacej spieva, ako sa umýva. 
Alenka smie ísť do kúpeľne až po Miškovi. 
Alenka má času dosť. Ešte nechodí do školy. 
Alenka sa umýva dlho. Učí plávať mydlo v umývadle,
a mydlo nechce plávať. Nie a nie. Zakaždým sa potopí. 
- Tuším sa svet zrúti, - povie mamička na chodbe, - Miško si sám umyl uši. 
Potom príde do kúpeľne babička. V umývadle je voda biela ako mlieko, ale
nechutí ako mlieko. Voda je biela od mydla. 
- To svet nevidel! - povie babička. Vytiahne mydlo z vody, opláchne Alenke
ruky a posotí ju k uteráku. 
Alenka si pomaly utiera ruky a myslí na ten svet. Čo to asi ten svet je?
- Je krásny - spieva Miško. - Možno ho zrútiť. Ináč by mamička nehovorila:
tuším sa svet zrúti. A svet má asi aj oči. Ináč by babička nevravela: to svet
nevidel...

P*****
Pri ceste do školy ležal chlieb s maslom
a nariekal:
- Oh, ja úbohé upečené stvorenie! Mal som
byť zjedený na desiatu a namiesto toho ležím
ako najbiednejší chudák na špinavej ceste!
Koľko roboty mali so mnou ľudia, kým ma
vyrobili! Koľko peňazí za mňa v obchode
zaplatili! A ten žiak ma odhodil len tak ako
kôstku z čerešne...
Išiel tadiaľ jeden prvák z Dúbravky, počul, ako ten chlieb narieka,
a vraví mu:
- Neplač, kamarát! Pri našej škole som videl dve zahodené žemličky
a tie neplakali, hoci ich zjedol strašne veľký pes. 
- Veď to je to, - rozplakal sa chlieb ešte žalostnejšie. 
- Keby ma zjedol aspoň pes, aby som vedel, že som na niečo dobrý!
Alebo keby ma ten chlapec hodil dákym sliepočkám, aby ma premenili
na vajce prvej kategórie! Toto nie je žiaden život!
- Neplač, - povedal prvák. - Sliepky na sídlisku nemáme, ale vezmem ta
domov a dám ta susedovmu psovi Arnoldovi. Nie je celkom čistokrvný, ale
strašne rád žerie. Dokonca aj chlieb s maslom. 

P*****
V sobotu a v nedeľu chodieva
Janko s rodičmi na chalupu. 
-Uhádni, čo je to?- ukazuje ocko
Jankovi akýsi valček. 
Pripevnil valček na hradu a stiahol
z neho úzky lepkavý pásik. 
- To je mucholapka. 
Zasadli k večeri a dvere nechali
otvorené. Vtom sa mucholapka
zaknísala. 
-Chytila sa mucha! vykríkol
Janko. 
-Chytila sa lastovička!
vykríkla mama. 
-Vletela dnu za svetlom,
poľutoval ju ocko. 
Lastovička sa mykala a každým
pohybom sa väčšmi a väčšmi
priliepala na mucholapku. Ocko si
stal na stolček a opatrne lastovičku
odlepil. Čipčala mu v dlani. 
Dychčala otvoreným zobáčikom. 
-Nebožiatko, je celá od lepu!
Musíme ju umyť!
Umývali ju vlažnou vodou
a mäkkou handričkou. Lastovička
dychčala a čipčala, náramne sa bála. 


P******
V sobotu popoludní sme sa vybrali na výlet. 
Cesta na hrad ma celkom bavila. Obzeral som
si stromy, kvety, počúval vtáky, kopal som
do kamienkov a neustále som sa na niečo
vypytoval. Sestre a bratovi som išiel
s nekonečnými otázkami na nervy. Stále mi
hovorili: „Aspoň chvíľočku buď ticho, Milanko!"
Mama im však povedala: „Nechajte ho!
Kto sa veľa pýta, ten veľa vie!" A tak som
sa v ten deň dozvedel, prečo vtáci spievajú,
komáre štípu a prečo mravce vždy trafia do svojho mraveniska. 
Mravce si svoje cestičky voňavkujú. Prvý mravec, ktorý opustí
mravenisko, zanecháva za sebou voňavú stopu. My ju necítime,
ale mravce áno. Ostatné mravce sledujú túto stopu. Mravce z rôznych
mravenísk používajú na značenie cestičiek odlišné vône. 
Tak, ako sa my učíme čítať, mravčekovia sa učia
rozoznávať vône. 
Keď som ležal večer unavený v posteli, rozmýšľal som nad tým,
že aj naše ulice by mohli byť označené rôznymi vôňami. Napríklad
čokoládovou vôňou, malinovou, škoricovou, ale i špenátovou
alebo naftovou vôňou. Niektoré ulice by však potom nikto
nepoužíval, napríklad Naftovú. 
To by sme radšej chodili do školy veľkou okľukou po iných, krajšie
voňajúcich uliciach. Po Špenátovej ulici by asi chodil do školy iba tak
deviatak Cyril. Stašo - ten má vraj špenát veľmi rád. Čokoládová ulica
by musela byť najširšia a ráno by tam museli riadiť dopravu policajti,
lebo čokoládová vôňa je určite najkrajšia. Po voňavých uliciach by
do školy určite radi chodili i tí, čo sa neradi učia. 

B*****
Už slniečko hlavu kloní,
malý mravček slzy roní. 
Do cesty mu kameň prišiel
a už nevie odkiaľ vyšiel. 
Obišiel ho desaťkrát, keď ho našiel kamarát. 
Oslovil ho milo menom. 
Nebudeš spať pod kameňom!
Pomôžem ti veľmi rád,
kráčaj za mnou, kamarát!
Za chvíľočku maličkú,
nájdem tvoju mamičku. 


P*****
- Miško, aby si nezabudol, že mama má dnes sviatok! - hovorí prísne Ľuba. -
Prichystal si jej niečo?
- Napíšem jej báseň, -povie Miško. 
- Vraj napíše! - vykríkla Luba. - A čože si myslíš, že báseň je len tak ľahko
napísať? A že to hocikto vie?
- Nekrič! Ja ju už mám. Pozri! - Luba číta:
Mamička moja,
chcel by som, peknú báseň napísať
o tom, ako do práce chodíš
a potom doma pracuješ, koláče pečieš,
úlohy nám pozrieš, šaty operieš
a všetko do poriadku dáš. 
Ja ta, mamička veľmi rád. 
Pyšný som na to, že takú mamičku mám. 
- Hí, a kde sa ti to rýmuje? Veď to nie je báseň! - vyhlásila Luba. 
- Ale mne sa to páči, – 0zve sa Miško. -Všetko je pravda!
- Pravda, pravda, ale báseň to nie je, - tvrdí Luba. - Nože ju dajako uprav!
Ešte máš času dosť. Mama sa vráti len neskoršie. 
- Ja dám mamičke kyticu kvetov, iste sa im poteší. 
Malý Ivko si podoprie hlavičku a rozmýšľa. Aj on by mamičke niečo rád dal. 
Lenže čo?
Chodí, chodí po izbe, premýšľa, zhľadúva, čo by mohol mamičke darovať. 
- Tú červenú škatuľku jej dám, -zvolá veselo. - Môže si do nej dať ihly,
nite, gombíky. - Tu si však uvedomil, že vlastne škatuľku len nedávno dostal
od mamičky. Premýšľa Ivko, premýšľa, ale nič mu nejde na um. 
Zvečerilo sa. Lubka dala Ivovi večeru a hnala ho spať. Keď už bol v pyžame,
radostne vykríkol:
- Už to mám! Veď Miško napísal báseň o tom, ako mama všetko dobre robí. 
Keď napíše pekne úlohy, pani učiteľka ho pochváli a napíše do zošita jednotku!
Aj ja tak spravím!
Vybehol zo spálne a vzal papier. Hore napísal: MAMIČKE
a do prostriedku nakreslil veľkú jednotku. Papier položil do kuchyne
na stôl a spokojne si ľahol spať. 

B****
Mäkká je trávička,
vonný je kvet,
jasná je hviezdička
sladký
je med
dobrá je mamička,
bozkám ju na líčka. 
Starká, babka, mamka, teta,
nech vám šťastím oči svietia,
nech vám láska prší z neba,
bozky detí, úcta, neha,
nech sprevádza vaše kroky
ešte dlhé, dlhé roky. 


P*****
Dievčatá: Vrabce, vrabce, kam letíte?
Chlapci: Na strechu. 
Dievčatá: A čože tam chcete robiť?
Chlapci: Neplechu. 
Dievčatá: A keď príde naša mačka?
Chlapci: Bude veľká naháňačka. 
Dievčatá: Keď vás jastrab prekvapí?
Chlapci: Vlezieme pod odkvapy. 
Dievčatá: Vrabce, vrabce, čo robíte?
Chlapci: Čakáme na raňajky. 
Dievčat: Na aké?
Chlapci: Čo chystá gazdiná sliepkam
na dvore. 
Dievčatá: Príde Dunčo, odplaší vás. 
Chlapci: Ten zaliezol do kúta. 
Dievčatá: Od koho to viete?
Chlapci: Od priateľa kohúta. 
Dievčatá: A čo na to milé sliepky?
Chlapci: Povedali sliepky tak:
Kokto-kokto-kotkodák!
Povedali husi, kačky,
že ste veľké rapotačky
a že máte pekný hlas. 
Zahrajme sa ešte raz!

B****
Čviriká vrabec čviriká:
-Stala sa chyba veliká!
Chodí k nám kocúr na strechu,
celý deň robí neplechu,
otec náš vrabčí,
vrabčia mať
mať
nemôžu preňho čvirikať. 


P*******
Ľudka a Lacko dostali škatuľku
farebných ceruziek. Ľudka bola staršia,
vzala ceruzky a povedala:
„Moje budú." Lacko sa pustil do plaču. 
„Ja chcem ceruzky. Musím vyfarbiť
lietadlo."
„Lietadlo netreba farbiť," škriepila
sa Ľudka. 
„Nehádajte sa," ozvala sa mama. 
„Ceruzky rozdelíme na polovicu. Ľudka
dostane červenú, zelenú a hnedú a Lacko modrú, žltú a čiernu."
Deti si podelili ceruzky a maľovali obrázky. Naraz Ľudka
vyskočila. „Takto sa nedá maľovať," smrkala. „Či môžem urobiť
zelené alebo červené nebo?" „Nedá," dosvedčil aj Lacko. 
„Veď strecha na dome nebýva ani modrá ani žltá." A po lícach
sa mu začali kotúľať slzy. 
Chvíľu hľadeli na svoje obrázky a potom Ľudka povedala:
„Vieš čo, Lacko? Požičaj mi modrú ceruzku a ja ti požičiam červenú."
„Dobre," zasmial sa Lacko. Utrel si slzy a vyložil na stôl svoje ceruzky. Ľudka
k nim priložila svoje a každý si bral z kôpky takú farbičku, akú potreboval. 


B*******
Kreslím kolo guľaté
a v ňom oči okaté,
ústa idú tadeto;
kreslím, kreslím na hlave,
tri čiaročky to je krk,
čiry, čiary, škrky, škrk,
čiry, čiary, čiry, čáj -
to sú prsia s bruchom aj. 
Ťahám čiaru dvojitú
zhora nadol tu i tu. 
čiara nadol- nos je to,
vlasy dlhé, belavé;
K týmto čiaram - takto, tak -
spravím dolu hák aj hák. 
Ešte čiry, čiary z pliec
a päť prstov nakoniec. 
To je Kubo okatý,
neumytý, strapatý. 


P*****
Jožko veľmi rád cigánil. Nie preto, že by chcel
niekoho klamať. Ale keď začal rozprávať,
hneď mu všeličo huplo do hlavy. Keď mu
stará mama rozprávala o Červenej čiapočke,
hneď na druhý deň vykladal deťom na dvore,
že mali včera u nich doma vlka. A že ten
vlk všetkých pojedol a on, Jožko, ich potom
zachránil. Deti sa smiali, popučiť sa išli. 
Raz zase videl, ako sa nákladné auto skoro
zrazilo s motorkou. Ale nezrazilo sa, lebo
šoféri zavčasu zabrzdili. No Jožko prišiel
na dvora rozprával:
„Auto je rozbité, motorka je rozbitá. 
Z auta sa vysypalo toľko zemiakov,
že električky nebudú môcť dva dni chodiť
po tej ulici. Aj zabitých je veľa. Obidvaja
šoféri a ešte dve tety a asi desať detí."
Ale deti sa dali do smiechu a pišťali mu
do uší:
„Kalamárik-somárik! Kalamárik-somárik!"
Jožko sa zarazil:
„Čo sa smejete? Nesmejte sa, to je všetko
pravda"
A deti len svoje:
„Kalamárik-somárik..."
Jožko sa chcel veľmi nahnevať. Ale vtom
pribehol Ivan a vraví:
„Deti, teraz bol na ulici strašne smiešny pes. 
Chlpatý. Ale taký chlpatý, že mu ani oči nebolo
vidieť, ani nohy, len chlpy behali po chodníku."
Jožko mu vraví:
„To je nič. To je len pes. Ale ja som videl slona, hneď vám poviem.."
No deti nechceli počúvať o Jožkovom slonovi. 
Zhŕkli sa okolo Ivana:
„A ako sa volal ten pes? Bobi? To je smiešne meno!
A ani nos mu nebolo vidieť? Ani papuľku?"
„A ja som videl slona!"
kričí Jožko. „A ťavu a zebru
a opice a všetko...!"
Ale ľudia neradi počúvajú
klamárov, lebo nikdy
nevedia, kedy vravia
pravdu. Preto deti nedbali
na Jožkove reči a vybehli
s Ivanom na ulicu. Možno,
že sa im podarí ešte uvidieť
chlpatého Bobiho. 

P*********
Ujo, čo býva v tretom dome od chalupy, nemá nikoho, len sedem
húseniec. 
Ide ujo na dvor, húsence za ním. 
Ide ujo do stodoly- húsence za ním. 
Ide ujo do susedov, húsence za ním. 
- Prečo vás
majú tak
rady? -
spytuje sa
Janko. 
- Nuž preto, že majú iba mňa, - odpovedá ujo. – Mať im zahynula, keď ešte
sedela na vajciach. Tak som vajcia vyhrieval žiarovkou. No a jedného dňa sa
vyliahlo sedem húseniec. 
-Ony boli vo vajci? - vyvaľuje Janko oči. 
- Každé húsa v jednom vajíčku. Keď sa
vyliahli, boli žltučké, malinké, zmestili sa mi
do dlane. Varil som im vajíčka, krájal žihľavu
a posýpal múkou...
- Tak vy ste taký husí otec, - vraví Janko
s obdivom. - Preto vás majú rady. 
- Preto ho máme rady, preto ho máme
rady, preto ho máme rady, - džavocú húsence
opreteky. 


P******
Hanka a Katka sú sestričky. Majú aj rovnaké červené vetrovky. 
Len Hankina je o dva prsty dlhšia, lebo Hanka už chodí do školy. 
A Katkina je o dva prsty kratšia, lebo Katka chodí ešte len do škôlky. 
Raz sa do tej školy a do tej škôlky veľmi
ponáhľali, chytro si obliekali vetrovky a tu -
„Akosi mi cez noc narástla!" čuduje sa
Katka a primeriava si na sebe svoju
vetrovku. 
„A mne sa zasa zmenšila," ešte
väčšmi sa čuduje Hanka. 
Viete, deti, čo sa stalo s Katkinou
a Hankinou červenou vetrovkou?

P*****
Danka s mamou a otcom sa vracali na aute
z výletu. 
„Aha, pozrite," ukázal otec rukou pred seba. 
„Úžasné," povedala mama. 
„Jéj!" zhíkla Danka a prekvapene sa dívala na veľkú
červenú guľu na obzore. „To je slniečko?"
„Hm," prikývol otec a trochu spomalil. 
„A nespadne, keď je tak nízko
nad zemnou?"
„Neboj sa, nespadne," povedala mama. 
„A keby spadlo? Potom čo?"
strachovala sa Danka. 
„Nastala by tma. Nič by nežilo,
nerástlo.." odvetil otec. 
„Ani kvietky by nerástli?"
spýtala sa Danka. O
„Ani kvietky."
„Ani stromčeky"
„Ani stromčeky. Bez slniečka by nebolo ničoho."
„„Ani náš dom?"
„Ani ten," odvetil otec a odmlčal sa. 
I Danka stíchla. Schúlila sa na zadnom sedadle a ďalej pozorovala krásny
červený kruh. 
Vtom sa auto prehuplo cez kopec a spúšťalo sa nadol. 
„Slniečko, Slniečko!" vykríkla zľaknuto Danka. „Spadlo! Spadlo na zem!"
ukazovala Danka na prázdnu oblohu. 
„Neboj sa, nespadlo," upokojovala ju mama. „Len sa schovalo za kopec."
„Neschovalo! Spadlo! A teraz bude tma!" rozplakala sa Danka. „A nebudú
už kvietky, ani stromčeky, ani náš dom!" Po lícach sa jej kotúľali slzy. 
Vtom auto znova vyšlo na kopec. 
"„Slniečko!" vykríkla Danka, keď znova zočila červený kruh. Slniečko!"
povedala ešte raz natešene. 
Otec s mamou pozreli na seba a tiež sa usmiali. V tej chvíli obaja mysleli
na to isté: Aký tmavý by bol svet, keby nebolo tohto ich malého
vystrašeného slniečka. 


P******
Miro Sovák je vyrušovák. On za to ani nemôže. 
Má v tele takú šibistrunku, ktorá mu stále nedá
pokoja: Pozri sa dozadu, čo ak sa tam deje niečo
dôležité?
Potom sa šibistrunka znova rozkmitá:
Pozri sa do aktovky, či ti tam školská myš
nezjedla rožok, čo máš na desiatu!
Miro sa zohne, otvorí aktovku, poprehadzuje
v nej všetko, až mu polovica vecí vypadne na
zem. Pani učiteľka sa zamračí, kto to vyrušuje. 
Po chvíli znovu tá istá šibistrunka: Skús, či si
ešte nezabudol kikiríkať. 
Miro vie kikiríkať perfektne! Bez meškania zakikiríka. 
To je už priveľa!
Pani učiteľka povie:
- Pošleš mi do školy otca, Miro!
A Miro Sovák-vyrušovák sklopí oči a hanblivo zašepká:
- Rád by som, ale viete, keď ja by som ho nechcel doma
s takými vecami vyrušovať!


B******
Rozbaľ si a zjedz ten dobrý cukrík!
Ochutnaj, ako chutí atrament!
Zober si do školy škrečka!
Vyber si zrkadlo a učeš sa!
Urob si zo stoličky koňa!
Obuj si papuče naopak!
Chod otvoriť okno!
Prosím ťa, čo nosíš tej svojej taške,
že ju máš večne ťažkú,
vždy keď idem ráno do školy. 
pýta sa ma mama,
Čo si počnem, úbohý!
Mám v nej ťažké úlohy. 

P**********
Na nízkej jedličke, na treťom konári
od zeme, čupelo hniezdo a v ňom štyri
drozdíčatá. Janko videl z obloka, ak
im mama drozdica a otec drozd nosil
do zobáčika: raz jednému, raz druhému
raz tretiemu, raz štvrtému. 
Janko vybehol na skalku a priblížil
sa k jedličke. Jaj, dobre, že zbadal!
Len ako málo chýbalo, a bol by na to
stúpil. Pohlo sa mu to pri topánke,
ako keď sa hrudka zeme prevalí. 
Vtáča! Malý drozdík so žltým
zobáčikom, porastený sivým páperím,
na krídelkách riedke brká. Ako sa len
usiluje postaviť sa na vratké nôžky!
Vezme Janko vtáča do dlane, druhou
dlaňou prikryje ako strieškou a beží
do domu. 
Mama, mamička, aha, čo ja mám!
Mama sa až tak vyplašila. 
Nestískaj ho, aby si ho nezadusil!
Ja sa hneď vrátim. 
Odbehla do pivnice a vrátila sa
so starou klietkou. Vtáčik sedel v klietke,
ani sa len nepohol. 
Mama mu doniesla na misôčke vody,
ale on si to nevšimol. Hľadel vypúlenými
očami a srdiečko mu bilo ako zvon. 
- Je na smrť vydesený,-
povedala mama. 
Janko potisol misôčku. 
To je voda, hovorí vtáčikovi. 
Nevieš, čo je voda?
- Takto mu kvapkaj
na zobáčik, - podala mama
Jankovi kvapkadlo. 
Voda sa rinie p0 zatvorenom
zobáku a steká na dno klietky. 
Znova a znova... a ešte znova...
Napokon vtáča otvorilo zobák. 
- Pije, pije! - vykríkol Janko. –
Mamička, on už pije!
-Vieš, čím ho budeme kŕmiť?


P**********
Bolo toho neveľa, bolo toho nemálo, no bolo to chlpaté, a kde mohlo -
mňaukalo. Teda bolo to malé, čierne, chlpaté a hlúpučké mačiatko. Keby
nebolo hlúpučké, hneď by bolo zbadalo, že mláďatá niže šesť rokov ešte
nechodia do školy. No mačiatko vyšlo z domu na ulicu a prešlo cez cestu
a ešte cez jednu cestu - a zastalo pred velikánskou budovou. 
Dvere boli otvorené a mačiatko šuch! - zatáralo sa do školy. 
Pobehalo kade-tade, nakoniec prišlo pred pootvorené dvere
a na nich vidí napísané: Prvá A trieda, triedna učiteľka Anna Kvasnicová. 
„Myslím, že patrím do prvej triedy, hoci neviem, čo tam budem robiť,"
zamňaukalo mačiatko, zaliezlo do prvej lavice, schúlilo sa do klbôčka ,
a sladko zaspalo. 
Spalo tak tuho, že ani nezbadalo, ako sa o hodinu otvorili na tej triede
dvere. Prvá vošla dnu učiteľka Anna Kvasnicová, za ňou dlhá štrúdľa
celkom nových prváčat. A jedna prváčka, Elenka, sadla si hneď a zaraz
do prvej lavice, v ktorej spalo malé čierne mačiatko. 
„Vítam vás po prvý raz v škole, milé
detičky," povedala učiteľka. ,Teraz mi
pekne jedno po druhom poviete, ako
sa voláte, aby som vás poznala a navždy
vás zapamätala."
I povstávali dietky jedno po druhom
a každé odrapkalo svoje meno. Až prišiel
rad aj na tú Elenku v prvej lavici. Elenka
vstala, ale ako vstala, šuchla nevedomky
sukničkou spiace mačiatko. Mačiatko sa
prebudilo, pretiahlo a počúva, čo sa to
okolo neho robí. 
„Ja sa volám Elenka a ešte ma volajú
Elenočka," povedala smelá prváčka
a chcela si zase slušne sadnúť. 
V tej chvíli sa v triede ozvalo hlasné a zreteľné: „Mňauúúú.."
Žiaci sa ani nezačudovali, pretože žiaci boli prváci. Nevedeli ešte,
že v škole sa nemňauká. No učiteľke Kvasnicovej to bolo prenáramne
čudné a nevídane. 
„Elenka, Elenôčka," povedala milým hlasom začudovaná
učiteľka. „Nepatrí sa v škole mňaukať ani brechať ani iné zvieratká
napodobňovať."


P*******
Elenka sedí s Evkou v jednej lavici. 
Sú dobré kamarátky. Práve kreslia do zošita
červené jablká. Majú nakresliť tri. 
Eva vzdychá, usiluje sa a kreslí veľké
červené jablko. 
Začína kresliť druhé a pritláča ceruzku
ešte lepšie. Druhé jablko musí byť krajšie. 
Nakukne do Elenkinho zošita. No kamarátka
je len pri prvom jablku. 
Eva sa ponáhľa, aby ju Elena
„Joj!" preľakla sa Eva. „Zlomila sa mi! Mamička, zachráň ma!"
nepredbehla. Vtom prásk! Červená ceruzka sa zlomila. 
Pani učiteľka sa ponáhľa k Eve. 
Tu Elenka vytiahne z tašky červenú ceruzku
a vtisne ju Eve do ruky. 
„Ty máš dve?" začudovala sa Eva. 
„ÁNO," povedala Elena. „Mňa mamička zachránila dopredu."

B*****
Kreslím, kreslím, maľujem,
modré nebo,, Čiernu zem. 
A na zemi zajka v kríčku,
na oblohe lastovičku,
ešte kvietok maličký
a sem zvonec..
Už je koniec,
minuli sa farbičky. 


P********
V kuchyni príjemne hrčí elektrický šľahač. Keď ho stará mama zapne, všetkým
v dome sa zbiehajú sliny, lebo to znamená, že budú maškrty. Šľahač šľahá
z bielkov sneh a stará mama mieša v modrej mise riedke
žlté cestíčko. 
- Smiem obliznúť; smiem? - natŕča Andrej prst. 
Stará mama naň pozrie a zhrozí sa:
- Ideš! Také ruky pchať do cesta! Hybaj sa
poumývať!
-Veď som sa už umýval!
- Kedy?
- Ráno. 
- Ráno! Ale od tých čias si ktovie kde vymetal. 
Pozri sa len, ako vyzeráš!
Andrej sa pozrie. To je kriku pre trochu popola. 
A pre trochu blata. A pre trochu prachu, ktorý sa naň nalepil
pod stolom. 
-Šoféri, stará mama, sú špinavší! (Andrej, tak
ako Rudo Brdo, bude šoférom. )
- Šoféri sa zamažú pri práci, ale po robote sa vždy
umyjú. Už aj pochoduj!
Andrej pochoduje asi ako slimáky na pohrebe. Pod nos si šomre:
Toľko ma budeš mydliť, toľko, až sa celkom roztopím. Potom nebudeš
mať nikoho. Komu budeš potom rozprávať rozprávky a kupovať lízanky?

P********
Karolko priniesol na dvor gumenú žirafu, klokana a zebru. 
- Urobíme si malú zoologickú záhradu! - zvolal Dominko. 
Deti sa rozbehli domov. O chvíľu pribudli pri pieskovisku plyšové medvede,
opice, hlinený tučniak, tiger, hroch, korytnačka a dva levy. 
- Musíme im urobiť ohrady a medzi nimi chodníky, - povedal Miško. 
- Niektoré zvieratá treba dať do klietky, lebo by nás pohrýzli, -
starala sa Marienka. 
Deti pohľadali paličky, zastrčili ich pred nebezpečné zvieratká a potešili sa,
že sú zvieratká v klietke a nikto sa nemusí báť. 
-A už môžeme ísť do zoologickej. 
-Nemáme slona, - zadržal deti
Ľuboš. - Ja by som chcel slona. 
Lenže slona nikto doma nemal. 
Keď ma budete kŕmiť, ja budem
hrať slona, vyhlásil Vladko. 
Kŕmiť? Zvieratá v zoologickej
sa nesmú kŕmiť!
-Nesmú, ale deti ich aj tak kŕmia. 
Kŕmte aj mňa!- nedal sa Vladko. 
Priložil ruku k nosu, natiahol ju k deťom
a zatrúbil ako naozajstný slon. 
Deťom sa to zapáčilo. 
A začali Vladka-slona kŕmiť cukríkmi
a žuvačkami. 
-Slon potrebuje veľa jesť, toto je nič!
Prineste ešte niečo! - volal slon. 
Deti priniesli čerešne, jahody, uhorku. 
A Marienka mu dala aj čokoládový nanuk. 
-Ej, sloník, si ty ale pažravý, - smial
sa Dominko. 
-Tu máš môj banán. 
Vladko-slon zjedol aj banán,
ale potom.. Potom sa stalo niečo hrozné. 
Vladko zbledol, chytil sa za brucho
a začal jojkať a nariekať. 
Pribehla Vladkova mama a odviedla
ho domov. 
Tri dni ležal Vladko v posteli. Pil iba
čaj, na jedlo sa nechcel ani len pozrieť
- Mamička, aj zvieratkám
v zoologickej záhrade je tak zle,
keď ich deti všeličím nakŕmia?
-Možno ešte horšie, len to nevedia
povedať, - prisvedčila Vladkova mama. 


P********
Na svete je veľa rôznych rečí. S Olegom sa dá porozprávať po rusky,
s Ulrikou po nemecky, a keď stretnete niekoho z Japonska, povedzte mu
len, že je „tomodači“. A to stačí, lebo ste práve povedali, že je kamarát. 
A to je často viac ako sto iných slov. 
Zvieratká a vtáky to majú o niečo ľahšie. Pes breše všade
rovnako. Mačka v ďalekom Turecku mňauká, akoby bola
na Slovensku. Poľský vrabec akoby si čvirikal presne to,
čo vrabec v Portugalsku. A kanárik na Kanárskych ostrovoch?
Spieva ako jeho kamarát v Spišskej Novej Vsi. 
Alebo možno sa nám to len tak zdá. 
Najťažšie to však majú veci. Sú krásne, ale nemé. A predsa sa nám
prihovárajú. No nie každý zbadá, čo mu chcú veci povedať. Mariánko to vie. 
Len čo sa na ne pozrie, len čo sa ich dotkne. 
Tak ako si rozumel s trojkolkou, loptou, bicyklom, tak teraz začína
poznávať knižky. 
„Vezmi ma a napíš a," povedalo
čínske pero. Mariánko hneď
porozumel, čo má robiť. A ani nemusel
vedieť po čínsky. 
„Tak by som chcela zametať!"
zašušťala metla. A Mariánko
pozametal celý byt. 
„Ach, keby som teraz mohla
namaľovať strom!" vzdychla si zelená
farbička. A Mariánko namaľoval
košatú lipu, ktorá stála pred domom. 
„Každému, kto sa cezo mňa pozrie,
ukážem, čo má najradšej," povedalo okno. 
Mariánko sa pozrel a z okna uvidel
mamu. 


P******
V škole chystali karneval. Peťo chcel byť kominárom, Vilko potápačom,
len Tomáš nie a nie si vymyslieť voľajakú masku. 
- Netráp sa. Mám veľa žltej látky, pôjdeme
k tete Hane. Ona nám pomôže, veď je krajčírka, -
povedala mama, zobrala tašku s látkou
a o chvíľu už zazvonili pri krajčírkiných dverách. 
-A aká maska by sa ti páčila?
Chcel by si byť púpavou? -
spýtala sa teta Hana. 
-Nie. 
-Citrónom?
- Nie. 
- Tak kanárikom!
Tomáš len krútil hlavou. 
- Vieš čo? Nechaj to na mňa. Zoberiem ti miery a v piatok si príď po kostým. 
Bude to prekvapenie, - povedala teta Hana. 
Prišiel deň karnevalu. Tomáš si obliekol prekvapenie tety Hany
a bol spokojný: v maske Slnka ho nespozná ani najlepší kamarát. 
Hudba zahrala prvé tóny. 
- Slnko, počkaj! povedal ktosi vedľa Tomáša. Bol to ligotavý
Mesiac. - Nezdá sa ti, že patríme k sebe?
- No... asi, - povedal Tomáš a Mesiac sa ho nepustil celý večer. 
Kto to len môže byť?, rozmýšľal Tomáš. 
- Si Maťo? - spýtal sa, keď sa to už nedalo vydržať. Mesiac neodpovedal. 
Keď fanfáry zahrali tuš, vyhlasovali sa najkrajšie masky:
- Prvé miesto vyhráva Slnko a Mesiac!
Tomáš neveril vlastným ušiam. Ale tak povedali: Slnko a Mesiac. 
Obaja sa postavili na pódium a zložili si masky. 
- Tomáš a Lukáš! - zvolali všetci. 
Tomáš bol celý nesvoj. Lukáš? Veď s ním sa nerozpráva odvtedy,
čo mu nechcel požičať kalkulačku! Čo teraz?
- Bol to celkom dobrý karneval, - povedal napokon. 
- Mhm, - prisvedčil Lukáš a v duchu sa rozhodol, že Tomášovi nabudúce
tú kalkulačku určite požičia. 


P********
Chlapec chytil veveričku. Zatvoril ju do drôtenej klietky a kŕmil ju orieškami,
hubami, aj šušku plnú semien jej doniesol. No veverička si v klietke nezvykla. 
Mala smutné očká, kožúšok stratil hodvábny lesk,
a ani šantiť sa jej nechcelo. 
-Či sa ešte vrátim do rodného hniezda
na starom dube? - vzdychla si. 
Keď o niekoľko dní chlapec videl, že sa jedla ani
-Nechcem, aby si zahynula od hladu. Bež si,
nedotkla, otvoril na klietke dvierka a riekol:
kam ťa srdce ťahá. 
A veverička zamierila rovno do lesa. 
- Kdeže si bola tak dlho? Už sme si mysleli, že fa chytila
kuna, - vítali ju lesné zvieratká. 
- Maškrty som dostávala, na hlavu mi nepršalo a o kune
som ani nechyrovala. Bývala som y drôtenom paláci
ani princezná, - chválila sa veverička. 
- Prečo si tam neostala? - čudovali sa zvieratká. 
Veverička si iba vzdychla:
- Lebo, lebo.. mi chýbala.. - a nedopovedala. 
Práve v tej chvíli vletel do lesa vietor a rozšumel lístie
na stromoch. A tak sa lesné zvieratká nedozvedeli,
prečo veverička v drôtenom paláci neostala. 
Pohádali sa raz medzi sebou žltá a červená lentilka. 
Žltá lentilka tvrdila, že je najkrajšia, červená zasa,
že je ešte krajšia a najlentilkovatejšia. 
Lenže to sa nepáčilo modrej, zelenej a hnedej. Všetky o sebe
tvrdili, že sú najkrajšie a najlentilkovatejšie. V škatuľke nastal
Šramot, lentilky o seba narážali. 
Chlapček, ktorý mal škatuľku vo vrecku,
iba krútil hlavou. Od strachu, aby sa mu
nevysypali, ich rýchlo zjedol. 
Všetky boli dobré. 


P**********
Ležal pod lavičkou pred obchodom. 
Škaredý, vypĺznutý, chúlil sa do klbka
a triasol sa od zimy. 
Keď pribehla Majka s nákupnou taškou,
ľahko sa zdvihol, priateľsky jej oblizol
topánku a pozrel sa na ňu smutnými
Očami. Boli zakalené. 
Znova si ľahol pod lavicu, akoby
ho dlhé státie unavilo, čumáčik si položil
na labky a zostal tak. 
-Asi je chorý, nechytaj ho!- povedala
Majke pani Baránková. - Pozri, ako sa
trasie. 
-Je to tulák, čo s ním? Prišiel vraj
po ceste od Chlumu, - odstrčil psa dedko
Hájek. - Radšej ho nechaj. Je to iba taký
orech. 
Pes sa posunul o kúsok, aby nikomu
neprekážal. Ležal a vdychoval vôňu
vychádzajúcu z obchodu. 
Je hladný, chudáčik, - povedala
pani Nováková. Určite nikoho nemá. 
Vraj ho nejakí ľudia vyhodili z auta. 
-Ujo Sedlák hodil doňho včera
hodil
kameň, -pošepkala Majke Hanka,-
ja som to videla. 
Majke bolo do plaču. Chudáčik pes!
Trasie sa od zimy. Každú chvíľu prší a on
a nemá kde ani osušiť, ani zohriať. 
Je hladný a kdekto ho ľutuje. Vari mu nikto nemôže dať najesť? Každý
povie iba „„chudák", a to je všetko. Majka stála v rade a počíta:
má dvadsaťpäť korún... Keď' nákup uložila do tašky, položila na pult
zvyšok peňazí a povedala:
- Mohla by som dostať párok za dve päťdesiat?
-Tento malý sa na teba už usmieva, - povedala pani Veselá a zabalila
ho do papiera. 
Majka vyšla z obchodu, cmukla na psíka:
Pod sem, niečo ti dám! No pod, neboj sa!
Pes sa nedôverčivo zodvihol. 
Pod
Tu máš! povedala Majka a párok
rozbalila. 
Takú príjemnú vôňu už psík nevydržal. 
Uchopil párok do zubov a na dvakrát ho
zhltol. Vďačne olízal Majke ruku. 


P*******
Je horúce letné popoludnie. Ani lístok na strome sa nepohne. 
Ľudia sa lenivo vlečú z nohy na nohu. Psy zaliezli do tieňa
a nechce sa im ani chvostom pohnúť,
aby ním odohnali dobiedzajúce muchy. 
Aj VIETOR niekde odpočíva. 
Pod veľkou čiernou perinou, ktorá sa
z ničoho nič objavila ďaleko na obzore,
sladko spia dvaja nerozluční kamaráti
BLESK a HROM. 
Prvý sa zobudil VIETOR. V okamihu
zbadal na obzore tú veľkú čiernu perinu,
pod ktorou spali BLESK a HROM. 
Šibalsky sa usmial: „No počkajte, lenivci, spinkať sa vám zachcelo! Veď vám
ja ukážem!" A fúkol im do periny, až sa celá nadula. 
BLESK sa po chvíli zobudil. Nesmelo a krátko blysol zrakom po oblohe. 
HROM však spal spokojne ďalej. VIETOR znova fúkol do periny a tá
zakryla celú oblohu. HROM stále spí! A tak mu VIETOR fúkol do ucha,
potom i do nosa. Znova nič! BLESK sa úplne prebral zo spánku a tiež
dostal chuť zašantiť si. Pošteklil HROM na ľavej i na pravej nohe. HROM
sa konečne zobudil. Po celej oblohe sa rozľahol jeho hrozivý hromový!
hlas: „Čo sa deje? Kto ma ruší? Vráťte mi moju perinu!"
V tej chvíli, ako sa načiahol za perinou, oblohu preťal svojím jasom BLESK. 
VIETOR zafučal tak silno, až sa perina roztrhla. Od strachu sa rozplakala. 
Na zem v dunení hromov a jase bleskov padali husté prúdy vody. Ľudia
utekali domov. Psy zaliezli do búd. 
O chvíľu však bolo po búrke. Roztrhaná perina sa z oblohy stratila. A kde sa
podeli BLESK a HROM? Hľadajú svoju perinu! Až ju nájdu, tak sa znovu ohlásia. 

B******
VIETOR HVÍZDA, HUČÍ HORA - HÁJ,
KTO SA BOJÍŠ, NA ÚTEK SA DAJ. 
POPOD NEBO LET ČIERNY VTÁK,
NESIE DÁŽD A MENUJE SA MRAK
PÁSOL MIŠKO OVCE POD CHLMOM,
VTOM SA BLYSNE, ZARACHOTÍ HROM:
DOMOV, MIŠKO! BÚRKA. NEVIDÍS?
POKÝM DOŠIEL, ZMOKOL ANI MYŠ. 

P********
Chodí si prasiatko po dvore a pokrikuje
si novú prasaciu pesničku o kukurici. 
Prišiel k nemu medvedíka vraví: „Poď,
prasiatko, budeme hrášok oberať." Ach,
môj milý." zosmutnelo naraz prasiatko,
akože ti ja pôjdem? Ráno som si našlo
na brušku dierku. Tuto, pozri," ukazuje
na pupček. 
„Asi sa mi bruško roztrhne. Nesmiem
ani hľadieť na hrášok." Sadlo si
na podstienku a prizeralo sa, ako
medvedík oberá hrášok. Z hrášku navarili
dobrú polievku. Medvedík dostal plnú
misku. Prasiatko nič. 
Zmúdrelo prasiatko a zaumienilo si,
že sa už na bruško vyhovárať nebude. 
Medvedík priniesol metly a vraví: „Pod, prasiatko, budeme dvor zametať."
„Zametať?" naľakalo sa prasiatko. „Nemôžem, nôžka ma bolí." Povie si
prasiatko na slame a, medvedík dvor zametá. Popoludní boli na dvore preteky. 
Medvedík ich riadi. „Nože, medvedík, zapíš aj mňa, naisto vyhrám prvú cenu."
„Nemôžem, to by bolo proti predpisom, s chorou nohou nemôžeš pretekať."
Zaverilo sa prasiatko, že sa už ani na nohu vyhovárať nebude. 
Prasiatku bolo do plaču. Prečo ono vždy zle pochodí? Prečo nemá také
šťastie ako medvedík? Aj závisť ho začala zjedať. „Zajtra už musím pohnúť
rozumom," vravelo si. Ráno si uviazalo chvostík na hrčku a vzdychá: „Ach,
medvedík, chvostík sa mi zahrčkal, pomôž mi upratať chlievik." „To je škoda,
nemám čas. Lacko sľúbil, že nás povozí na motorke. Ale ty so zahrčkaným
chvostíkom nemôžeš ísť." Prasiatko vyskočilo ako strela. „Nože, medvedík,
nože počkaj, hneď si chvostík rozviažem." Ale medvedík už sedel na motorke. 
„Bodaj ho," nariekalo prasiatko. „Pre samé výhovorky som nič pekné neužilo. 
A na dôvažok, ešte mám aj chvostík zamotaný."


P*******
Kde bolo, tam bolo. Poznáte to, deti?
Tak
sa začína každá poriadna rozprávka. 
Napríklad: Kde bolo, tam bolo, bol raz
jeden kráľ a ten mal troch synov..
Alebo takto: Kde de bolo, tam bolo,
za troma horami, za troma vodami žila
raz chudobná vdova..
Alebo aj toto som už počula: Kde bolo,
tam bolo, bola raz jedna koza rohatá..
Poznáte to, deti?
Pravdaže poznáte, veď takto sa začína
každá poriadna rozprávka. Preto
rozprávka, ktorú vám chcem dnes
porozprávať, je neporiadna rozprávka. 
Dokonca strašne neporiadna, lebo sa
začína:
KDE BOLO, TAM NEBOLO...
Nuž kde to vlastne bolo? A čo to vlastne nebolo?
A vlastne - ako to bolo, keď to nebolo?
.. Kde bolo, tam nebolo, bolo to tak, že na svete neboli cverny. 
Čože cverny, poviete si. Taká obyčajná vec! No prosím,
nech nie sú cverny, čože sa stane!
Skúsme teda: Kde bolo, tam nebolo, neboli na svete cverny. V mestách
a obciach premávali autobusy, chodili vlaky, rakety lietali do vesmíru až
na Mars - ale neboli cverny. 
V lete to šlo ešte ako-tak: keď bola dobrá úroda kapusty, pospájali si občania
kapustné listy špáradlami, a tak si každý deň zhotovili čerstvé šaty. Ženy nosili
kapustné sukne, chlapi kapustné nohavice, jeden rok kratšie, druhý rok dlhšie,
podľa toho, aká bola móda, alebo podľa toho, aká bola úroda kapusty. Ak bola
úroda až natoľko zlá, že listy boli prežraté od húseníc, a s takými dierami
by šaty nevyzerali pekne, robili si ľudia šaty kelové, čo už nemalo ten strih,
pretože kel je dokrkvaný. Okrem toho namiesto „chod sa obliecť" vravievalo
sa posmešne „chod do kelu." 


B******
Kráľovnej sa narodila
dcéra sťa sneh biela, milá. 
Bola krásna, v páse tenká,
nazvala ju Snehulienka. 
Ale tá hneď osirela,
lebo mamka odumrela. 
A macocha behom času
závidela jej tú krásu. 
Iné nič jej nenapadlo,
len si zastať pred zrkadlo:
-Vrav, zrkadlo, kto tu žije,
čo zo všetkých najkrajší je?


P****
Keď sa Cuco a Meduška zobudili, deň bol
utešený ani z cukru. Veď aký inakší by
na Cukrovej planéte aj mohol byt. 
Poumývali sa v limonádovom jazere
a schrumkali po kúsku z čokoládových skál
Dnes bol aj Cuco miernejší v jedle, lebo ešte
stále cítil v žalúdku ťarchu šľahačkovej hory. 
Potom uvažovali, ktorým smerom sa majú
vydať, a dohodli sa, že je to úplne jedno,
pretože aj tak nevedia, kde sú. A ešte si
zaumienili, že sa nebudú ničoho dotýkať. 
Nuž, ono sa to povie, že sa nebudú ničoho
dotýkať, len ako to mal Cuco vydržať, keď zrazu stretali
toľko nevídaných vecí. Míľniky popri ceste boli čokoládové,
domčeky boli z medovníka a ploty z farebných cukrových tyčiniek. Za tými
plotmi boli húštiny z ružovej a bielej cukrovej vaty a popri nich sa strakatili
rôzne farebné cukríkové kvietky. 
Cuca až tak trhalo. Žiadalo sa mu napríklad zistiť, či sú tie míľniky z čokolády
na varenie, lebo také by boli podľa neho najpevnejšie, alebo i sú plnené, a keď
sú plnené, tak akou plnkou. Len ako sa presvedčiť, keď sľúbil Meduške, že sa
nebude ničoho dotýkať. Keby sa tak niektorý z tých míľnikov chcel vylomiť. 
Taká náhoda by sa predsa mohla stať, nie?
Cuco začal pobiehať po ceste a vyspevoval smiešnosti. 
-Čokoládové psy havkajú: Čok, čok, čok!
-A vtipy sa liahnu z cukrových vajíčok. 
Meduška sa smiala a Cuco sa robil, že ho okrem spevu
nič na svete nezaujíma. A zrazu si to nebadane namieril
na jeden míľnik. Díval sa pritom na opačnú stranu,
aby Meduška nemohla povedať, že vrazil doň náročky. 
Prásk!
Cuco zjojkol a míľnik sa prelomil. 
Decká, to vám bola nádhera! Tie míľniky
mali banánovú plnku..



B******
Svet šálky
je samá zmena:
ustavične
mení mená!
Keď do nej čaj
nalievajú,
hovoria jej
ŠÁLKA ČAJU. 
A keď do nej
mlieko vteká,
na stole je -
ŠALKA MLIEKA
Detváky sú
veľmi rady,
keď je ŠÁLKOU
COKOLÁDY. 
Dospelých zas
veľmi baví,
keď z nej majú
ŠÁLKU KÁVY. 
Jej život je
mnohé mená. 
samá zmena:
jedna šálka - mnohé mená!


P******
Na veľkom rebríku pred celkom novým obchodom sedí ujo maliar, namáča
veľký štetec do farby a na veľkú tabuľu maľuje prvé písmenko. Keď namaľuje
všetky, celá ulica sa dozvie, aký tu bude obchod. 
- Veď je to obyčajná palička! Takú by sme vedeli
namaľovať aj my, - povedal Filip Maťovi. 
- Aj keď ešte nechodíme do školy?
- Aj. 
- To nie je žiadna palička, to je písmeno I,
povedal zrazu ujo maliar. 
- Som zvedavý, či v obchode na I budú predávať
ihly, - povedal Filip nahlas, ale maliar mlčal
a nič neprezradil. 
- Na obyčajné malé ihly netreba taký veľký
obchod, - zamračil sa Maťo. - Radšej by tam mali
predávať indiánske šípy. 
Ujo maliar sa len tajomne usmieval a písmenu
I prikreslil hore malé bruško. 
- Teraz je to P, - povedal. 
- Mohli by tu teda predávať perá. Indiánske... - vzdychol si Filip. 
Ujo maliar zasa namočil štetec do farby a prikreslil písmenu P. ďalšie bruško. 
Tak toto je B a je
úplne hotové, -
povedal. 
B sa hrdo tvárilo na prvom mieste budúceho nápisu a ujo maliar bol pyšný,
lebo sa mu ho podarilo pekne napísať. 


P****
Bol raz jeden taký... volal sa Šarapatko. Bola to zvláštna bytôstka:
taký škriatok a piadimužk a rarášok, a krpánik.. Niektorí ho volali
izbová myš, pretože Šarapatko sa najradšej zdržoval v cudzích izbách. 
A boli to najmä detské izby. A čo tam robil?
Ša-ra-patil. Dával veci do neporiadku. Ponožky schoval do vázy
a tenisovú loptičku hodil do akvária. Bábiku zavesil na lampu a autíčko
zahádzal vankúšmi. 
Najlepšie sa cítil, keď detská izbička vyzerala ako prevrátený kamión, z ktorého sa vysypali hračky. Najhoršie bolo, že ten neporiadok všetci videli a Šarapatka nevidel nikto. Len jeden chlapec tvrdil, že ho videl,
ako práve vysypával do topánky legové kocky, ale nikto mu neveril. 
Ešte mu aj zakázali pozerať telku! Tak sa teda dohodli, tie nespravodlivo
potrestané deti, že Šarapatka vypátrajú. Nebolo to ľahké, to si môžete
ľahko predstaviť!. Sarapatko bol malý tenký a neviditeľný. Ale deti boli
nakoniec úspešné: Šarapatka našli v jednej čiapke s brmbolcom. 
„Prečo nám stále všetko rozhadzuješ?" spýtali sa rozhorčené deti:
„Ja nerozhadzujem", rozhodil rukami Šarapatko. „Ja si len hľadám
svoju pravú ponožku. Niekde som ju striasala teraz som na jednu nohu
bosý." 

B*******
V tejto izbe býva Adam,
kto tam vojde odpadáva. 
Táto izba Adamova
kedysi tak krásna, čistá
na chlievik sa zmeniť chystá. 
Na koberci leží svetrík,
na ňom tróni mastný chlebík. 
A špinavé ponožky
pozerajú z pohovky. 
S legom sa hral. Kedy? Včera!
Kto to teraz bude zbierať?
Skriňa kričí: Beda, beda!
Zatvoriť sa zrazu nedá. 
Adamova izbička
už je opäť, čistučká. 
Keď sa už nič nedá nájsť,
rozhodol sa upratať. 


P*****
Štoplíikovi sa v škôlke zo všetkého najväčšmi páčili rozprávky. 
Rozprávala ich pani učiteľka, ale niekedy i čítala nahlas z obrázkových
knižiek a z časopisu Pre naše deti. Štoplík si každú rozprávku dobre
zapamätal. Všimla si to aj pani učiteľka, a preto zavše i Štoplíkovi
dovolila rozprávať rozprávky. 
Raz zvonil v susednej izbe telefón. 
Vtedy práve rozprávala o tom,
ako Červená čiapočka stretla vlka
a vlk sa jej vypytoval, kde býva
jej stará mama, ku ktorej šla. 
„Dorozprávaj ty, Štoplík," povedala
učiteľka a odbehla k telefónu. 
Štoplíkovi sa nikdy nepáčilo, že vlk
má starú mamu zožrať. Neveril tomu,
veď vlk má ostré hryzáky, nuž by starú
mamu rozhrýzol, a potom by neostala
celá. Preto aj rozprávku o Červenej
čiapočke dokončil podľa svojho:
Tak teda sa vlk opýtal Červenej
čiapočky, kde býva jej stará mama. 
Lenže Červená čiapočka bola múdra
a dobrá a vlk bol sprostý a zlý. 
A pretože bola múdra, povedala mu,
že stará mama býva tam a tam,
no, slovom, povedala mu celkom
iné miesto. Potom sa rozbehla,
aby čím prv došla k starej mame. 
Vlk bol hlúpy, Červenej čiapočke
uveril a šiel, kade mu naznačila. 
Pravdaže, šiel na zlé miesto. 
Lenže Červená čiapočka medzitým
dobehla do domčeka starej mamy
a povedala jej, že sa k nim strojí vlk. 
Vlk obehol les koldokola,
a nakoniec ten domček predsa len
našiel. Stará mama ho však čakala
s Červenou čiapočkou pri dverách
takto: stará mama mala v ruke
vedro so studenou vodou
a Červená čiapočka veľkú baterku
s ostrým svetlom. 
Len čo vlk strčil hlavu do dverí,
stará mama naňho vyliala všetku
vodu z vedra, a keď sa vlk otriasol,
Červená čiapočka mu zasvietila
baterkou do očí. 
Vlk myslel, že je to oheň, zľakol
sa, ušiel a kričal, že horí, celý les
horí...a veru mu v očiach horelo
od tej baterky a od jej svetla aj
oslepol, tak mu treba."


P********
Som červená topánočka. Bývam so svojou sestričkou, ľavou topánočkou,
v predsieni pod vešiakom. Stojíme v rade s ďalšími topánkami - dvojčatami. 
Nikdy nebývame doma všetky naraz. Iba ak v noci, keď ľudia spia, alebo
keď má niekto z nich narodeniny. Vtedy je v našej predsieni poriadne tesno. 
Príde mnoho neznámych topánok. Je to príležitosť na zoznamovanie sa. 
Tak sme poznali aj topánky, ktoré boli veľmi namyslené, pretože prišli
na nohách tety Emílie až z ďalekej Austrálie. 
Najkrajšie topánky nebývajú s nami
pod vešiakom. Bývajú vysoko v skrini,
zavreté v škatuli. Ukážu sa nám iba raz
za rok, keď idú tancovať na ples. Vtedy
im všetky topánky závidia. Sú také
krásne!
My, ostatné topánočky, sa tešíme, že
si nás ľudia obujú a my s nimi ideme'
poznávať svet. Modré botasky boli včera
v kine. Ony vôbec veľmi často chodia
do kina. Tak často, že sa im už všetky
rozprávky pletú. Parádne lakované
lodičky zas poznajú všetky obchody
v okolí. Dokonca vraj boli aj na pošte
a v knižnici. 
Vždy, keď sa z našich každodenných výprav vrátime domov, sme o niečo
múdrejšie. Najmúdrejšie sú však kockované papuče, i keď neboli ďalej ako
pred neďalekou samoobsluhou. Aj tam sa dostali iba preto, lebo si ich dedko
zabudol pred odchodom z domu prezuť. Múdre sú preto, lebo celý deň a často
aj v noci, keď dedko nemôže spať, vysedávajú pred televízorom. 
My červené topánočky však budeme ešte múdrejšie. Od septembra chodíme
s Helenkou do školy. A tam sa kockované papuče nikdy nedostanú. 


P******
Potom odniesla nákup do komôrky, kde mala na poličkách zásoby potravín
na celý mesiac. Nakoniec rozbalila balíček, čo nechala ležať na stole. 
- To je pre teba, - podala Petulovi tanierik so zákuskami. 
Peťulo naradovaný zaštebotal:
- Babka, to sa ti oplatilo lietať!
- Aspoň, že uzná. 
- Na také lietanie by som pristal aj ja, - vykľulo sa z Petula. 
Babka prikývla, že súhlasí, a dodala, že čo sa nestalo,
môže sa zanedlho stať. Aspoň jej pomôže niesť nákupnú tašku. 
Na druhý deň, keď sa vonku ochladilo a studený vietor sa preháňal
po uliciach, babka len tak pre seba preriekla, že musí Petulovi kúpiť
teplý kabát. A potom povedala nahlas:
- To sa zasa nalietam!
Petulo to začul a vyzvedal sa:
-A kedy to bude, babka?
- Najradšej by som to vybavila ešte dnes. 
-A môžem ísť s tebou?
- Pravdaže môžeš, kabát musíš vyskúšať. 
A tak sa popoludní vybrali do mesta. Navštívili jeden obchod, potom druh,
tretí a čo ja viem ešte koľký, lebo babka chcela kúpiť taký kabát, čo by sa jej
páčil najväčšmi zo všetkých. Preto nečudo, že sa ponáhľala. Darmo Petulo
jajkal, že je unavený..
Keď sa konečne s kúpeným kabátom
vracali domov, takto si ťažkal:
- Sľúbila si mi, že budeme lietať. 
-A či mne nelietali? - čudovala sa babka. 
Peťulovi sa takéto lietanie nepozdávalo, a preto vyhlásil, že až bude
veľký, zostrojí babke taký vrtuľník alebo lietajúci tanier, na ktorom bude
môcť lietať z obchodu do obchodu. 
-A na čom budem obedovať, keď na tanieri budem lietať?
- Obedovať budeš na tom, čo máš v kredenci. Ten môj budeš mať
iba na lietanie za nákupmi, aby ta neboleli nohy. 
- No dobre, - súhlasila babka a jedno ucho tašky podala Petulovi,
aby sa im ľahšie kráčalo. 

P********
Volám sa Rudko. Porozprávam vám, čo robievam cez prázdniny, keď sa
našim rodičom minie dovolenka. Príde po nás starý otec a odvezie
mňa i sestru Kristínu na Kysuce. Tak je to každý rok. 
A tak to bolo i vlani. Keď bolo leto práve uprostred, dozreli v lese
čučoriedky. Najskôr tie na okraji lesa, kde na ne svieti slniečko. Stará mama
hovorieva, že tie na okraji lesa sú pre ľudí a tie hlboko v lese sú pre medvede. 
„Ideme," povedala v jedno ráno po raňajkách stará mama. 
Ja a Kristína sme hneď vedeli kam. 
Iba starý otec sa prekvapene spýtal, ako keby to počul prvýkrát
v živote: „A kam ideme?"
„No predsa na čučoriedky! Už dozreli!" odvetila stará mama
rázne a starý otec sa, tak ako každé leto, i teraz s nevoľou pozrel
na pripravené kanvičky a vedierka. Keď stará mama každému
z nás pridelila kanvičku alebo vedierko, vydali sme sa
k neďalekému lesu. 
Po príchode na miesto obsypané tmavomodrými bobuľkami starý otec začal
prehľadávať všetky vrecká. Potom nešťastným hlasom povedal: „Zabudol som
si okuliare. Bez nich neuvidím ani jednu čučoriedku!"
Stará mama sa chvíľu tvárila, že sa hnevá. Potom zobrala starému otcovi
kanvičku, dala mu svoje vedierko a, tak ako každý rok, povedala: „Dobre teda,
keď si si zabudol okuliare, chod pohľadať voľajaké huby! Sú dosť veľké, uvidíš
ich aj bez okuliarov." Starý otec rýchlo zmizol medzi stromami. 
Zbieranie čučoriedok je aj pre mňa náramne ťažká vec. Pýtate sa prečo?
Po prvé: Neviem sa rozhodnúť,
ktorú čučoriedky ku mám odtrhnúť skôr. 
Po druhé: Neviem, či sú všetky
zrelé, preto ich musím neustále
ochutnávať. Tak ako Kristína. Ibaže
ona je už veľká a ochutnáva menej. 
Po tretie: Neviem zbierať
čučoriedky oboma rukami ako stará
mama. Skúšal som to, ale bolo ich
viac na zemi ako v kanvičke. 
Keď sa mi už vôbec nechcelo zbierať, stará mama
zrazu povedala: „Končíme, na koláč máme dosť."
To sa už spoza stromov pomaly blížil i starý otec s vedierkom
plným húb. Keď prišiel celkom blízko, videl som, že má prsty,
ústa, zuby i jazyk celé modré od čučoriedok. I bez okuliarov
predsa len nejaké uvidel. Asi ich, chudák, nemal kam dávať,
lebo vo vedierku boli huby. Neostalo mu teda nič iné,
ako ich zjesť. 


B*****
Čučoriedky, čučky,
rastú popod bučky. 
Jedna, druhá, tretia
do pusy mi letia. 
Čo je? Kde sa stala táto
chyba?
V kanvičke mám jednu
iba..


P******
UŽ druhý týždeň prší
a leto neprichádza. 
Prváčka Janka a jej
päťročný braček Maťko
musia hrať doma. 
Jedného upršaného
dňa počúva Maťko, ako
Ešte niekoľko dní a pani
učiteľka ti dá vysvedčenie. 
A potom budú prázdniny
a určite príde i leto."
mama hovorí Janke:
Maťko ešte nevie, čo sú to prázdniny. A už vôbec nevie, čo je to
vysvedčenie. Ale leto pozná. Veľmi sa naň teší. Nebude si musieť obliekať
pančušky a večne zaväzovať otravné šnúrky na topánkach. Bude behať bosý
po slnkom zohriatych dlaždiciach na priedomí. Ocko naplní nafukovací
bazénik a on sa v ňom bude čapkať ako vlani, keď leto prišlo i bez Jankinho
vysvedčenia. Asi preto, lebo vlani ešte nechodila do školy. 
Preto sa Maťko nevie dočkať, kedy Janka prinesie zo školy vysvedčenie. 
Každý deň sa jej pýta: „Už ti dala pani učiteľka vysvedčenie?"
A Janka odpovedá: „Ešte nie, ešte sa musím päťkrát vyspať."
A potom povedala, že sa musí vyspať ešte štyrikrát a potom ešte trikrát. ,
A Maťko sa začal báť, aby sa Jankinej pani učiteľke niečo nestalo. Aby sa jej
napríklad nestratilo vysvedčenie. Lebo potom nemusí prísť ani leto. 
A nebudú ani prázdniny. 
Dnes ráno konečne neprší. Maťko sa zobudil veľmi zavčasu. Dlho ešte
ležal v postieľke a pozoroval slnečné lúče, ktoré mu nazerali do izbičky. 
Vie, že dnes Janka celkom iste dostane svoje prvé vysvedčenie. 
Vie to preto, lebo mu to skoro ráno prezradilo slniečko. 


P*******
Jahodová princezná, kráľovná a krát
vyhlasujú v júni jahodový bál. Prví
vytancujú z kráľovského kríčka. od tanca
im červenejú jahodové líčka. A kde je
princ? To jahodové chlapiatko? Čakajte!
Objaví sa zakrátko. To by tak bolo,
aby zostal zelený ako žaby! UŽ krepčí
S princeznou. Je smelý. Od tanca červený
je cely. Na líčkach. Na nose. Na brade. 
A to je koniec júnovej rozprávky v záhrade!


P*****
Kým Smieško rozmýšľal
o prázdninách, pani učiteľka
rozdávala vysvedčenia. Bola šťastná,
že rozdáva iba velikánske jednotky. 
Šťastné boli aj deti. Na velikánskych
jednotkách si išli oči vyočiť. 
Keď sa deti nabažili jednotiek
a keď sa rozlúčili s pani učiteľkou
Prváckou, rozlúčili sa s prvou triedou.
Iba Jurka ešte pani učiteľka
zastavila: „V skrini som našla
jeden tvoj čistý výkres, Jurko.“
Je na ňom iba tvoj podpis. 
Jurko sa na výkres zahľadel!
a spomenul si: ,Z tohto výkresu
mi na začiatku školského roka ušiel Smieško."
Pani učiteľka sa usmiala: „Dobre, Jurko, dobre. 
Doma si naň môžeš Smieška zasa nakresliť."
A to bola príležitosť pre skrytého Smieška. Už vedel, kde prežije prázdniny. 
Z muškátu preskočil na výkres a zmenil sa na nakresleného čudáckeho
malého človiečika. 
„Aha! Už sa vrátil," ukázal Jurko výkres pani učiteľke. 
Pani učiteľka Prvácka zažila už toľko neuveriteľných prekvapení, že
iba s úľavou poznamenala: „Konečne už aj ja na vlastné oči vidím nášho
čarodejného Smieška."
so Smieškom prilepil nad posteľ a prihovoril sa mu:
Kým sa doma Jurkovi rodičia tešili z Jurkovho vysvedčenia, Jurko si výkres
„Dúfam, Smieško, že sa mi počas prázdnin nielenže budeš snívať, ale spolu
prežijeme aj nejedno dobrodružstvo."
Čo všetko Jurko so Smieškom cez prázdniny prežili, vedia iba oni dvaja. 
Zatiaľ je to ich prísne tajné tajomstvo. 


B*******
Fúka vetrík ponad mráčky
vidí deti skladať hračky. 
Von sa náhlia na prázdniny,
Svet je zrazu celkom iný. 
Slniečko si vystrie lúče,
školu zatvorili kľúče. 
Začali sa nové časy,
všade počuť detské hlasy. 
Poďme spolu na ryby,
prázdniny sú bez chyby. 



P****
Mrkvičkovci sú obidvaja strapatí. Nie že by azda Mrkvičkov nemali
hrebeň - majú ich až päť. Ale čo z toho, keď miest, kde sa dá hrebeň
zapotrošiť, je oveľa viac ako päť. A tak sa Mrkvičkovci češú rukami:
roztiahnu prsty a prehrabnú si vlasy. 
Blížilo sa Jozefa, a to sú meniny obidvoch Mrkvičkovcov. 
Kúpim otcovi hrebeň, rozhodol sa syn Jožko, aspoň sa aj sám
budem mať čím učesať. 
Patrilo by sa kúpiť niečo synovi na meniny, uvažoval aj Jozef
Mrkvička starší. Aspoň hrebeň. Bude aj darček, aj sa budem
mať čím učesať. 
A tak si na Jozefa darovali po hrebeni. Celí uveličení sa hneď vzorne
učesali a vybrali sa do kina, lebo práve dávali dobrý film. Na druhý deň si
však zasa museli vlasy prehrabnúť prstami. Mali síce až sedem hrebeňov,
to je pravda. Ale čo z toho, keď miest, kde sa dajú hrebene zapotrošiť, je
oveľa viac ako sedem. 


P*********
Bolo prekrásne leto a Klárka bola
u starých rodičov na dedine. Práve sedeli
za stolom a raňajkovali, keď deduško tajne
predviedol Klárke, že si do úst strčí celé
vajíčko uvarené natvrdo. 
Klárka to tiež skúsila, ale zahliadla
starká a prísne povedala: „Ale Klárka
To musíš opakovať každú hlúposť, ktorú
dedko urobí?"
Po raňajkách deduško spiklenecky zašepkal:
„Vieš čo? Dnes budeme po celý deň vystrájať hlúposti!"
Najskôr sa tí dvaja vydali do lesa. „Tu budeme zbierať hríby!"
zajasal dedo. Siahol do batohu a vytiahol album na známky. 
Klárke podal veľkú lupu a pinzetu. „Taká zbierka hríbov
má veľkú cenu!" zvolal nadšene a díval sa lupou do lístia. 
„Ach, tu je akurát vzácny Modrý hríb!" radovala sa Klárka. 
Deduško zvolal: „A tento vatovec bude pýchou našej zbierky!" Potom ale
dlho nič nenašli. Deduško sa zamyslel a povedal: „Že my to nerobíme správne?
Zbierame hríby, ale máme ich vlastne hľadať! Hľadať!"
A vytiahol ďalekohľad, mapu a buzolu. A chodili po lese a volali: „Hríbik!
Ozvi sa! Už ťa hľadáme hodinu!"
Po obede šli zasa von. „Kamže?" pýtala sa starká. 
„Ideme chytať ryby," odvetil na to dedko. Došli k rieke,
Dedo si pískal a rozmotal klbko povrázku. Priviazal
do bránky. Rozcvičil si kolená a potom zavolal na
ktorá tiekla za dedinou. Na brehu rástli stromy. 
ho medzi duby a postavil sa k nim ako brankár
Klárku: „Som pripravený. Hádž! a budem chytať."
Klárka sa čľapkala v rieke a robila sa, že deduškovi
hádže ryby, a obaja sa pri tom strašne nasmiali. 
Keď sa vrátili späť, hlásil deduško: „Starká, ideme do záhrady. Budeme
tam s Klárkou česať čerešne." Starká bola spokojná, ale len preto, že
nevedela, že deduško bude štekliť čerešne Kláriným hrebeňom na vlasy. 
Klárika zas pripínala čerešňovým vetvičkám sponky a dávala im farebné
gumičky. A obaja pritom vypľúvali kôstky. 
V podvečer starká povedala dedovi: „Urob niečo poriadneho! Zalej trebárs
kvetiny."
„Zalejem úplne všetky, ktoré uvidím," sľúbil slávnostne dedo a šiel si
po kanvu. Nabral do nej vodu zo suda a zalial ruže aj aksamietnice. Lenže
potom pokropil aj kvetinový obrus, ktorý sa sušil na šnúre. Ale najhoršie
bolo, že nakoniec dôkladne zalial aj starkú v kvetinových šatách!
A to nemal robiť. 
„Ach! Už mám toho tvojho bláznenia dosť!" vykríkla starká. 
Chytila vedro, nabrala vodu zo suda a chrst! Poliala dedka
od hlavy po päty. Vyzeral prekvapene. 
A Klárka vykríkla: „Ale starká, to musíš opakovať každú
hlúposť, ktorú urobí dedo?"
Nato sa všetci začali ohromne smiať. 


B******
Vošlo do mňa
skákadlo. 
Čo ho to len
napadlo?
Na ihrisku
máme sólo:
Skáče, sťaby
z gumy bolo. 
Skáče vo mne
a ja s ním. 
A vôbec ho
nevidím. 
Mne sa to však
k dobru ráta,
že mám na hru
kamaráta. 
Len mamke to
pokoj nedá,
že som taký
neposeda. 


P******
Z času na čas, keď bol deň voňavý a obloha dočista vyzametaná krídlami
holubov, zjavoval sa v uliciach mesta predavač balónov. 
Volal sa Augustín Nedeľa - a bol veselý ako augustová nedeľa. Celý bol
zaokrúhlený, a keď sa kotúľal mestom, pripomínal veľký balón. Aj hlavu mal
guľatú ako balónik. Nosil na nej žltý slamený klobúk a zdalo sa, že ten
slamenák nosí iba preto, aby mu hlava neuletela preč. 
balóny niesli jeho?) a vyvolával:
Augustín Nedeľa niesol balóny ako veľkú pestrofarebnú kyticu (alebo to
A každé jedno ,6" mu vyletelo z úst ako malý balónik a rýchlo stúpalo k oblohe. 
za balónom, až boli všetky fuč!
- Kúpte si balóóó6ÓŐ666666ny! Kúpte si balóóó6óÓŐ666666Óóóóóóny!
Ruky detí sa naťahovali za tým pestrým strapcom, brali si z neho balón
Ale vždy sa našlo jedno dieťa, ktoré prišlo
neskoro, a tak sa mu nič neušlo. 
- To nič, - utešoval ho vtedy predavač balónov. 
- Nabudúce, keď bude znovu deň voňavý
a obloha dočista vyzametaná krídlami holubov,
zjavím sa znova a prinesiem o jeden balón viac –
a ten balón bude pre teba!
Možno by ste radi vedeli, odkiaľ mal Augustín
Nedeľa toľko balónov. Nuž odkiaľ! Narástli mu
v balónovom sade na balónovníkoch. 
Augustín Nedeľa
urobil z farebných mydiel
farebnú mydlovú vodu a vyfukoval z farebných
slamiek farebné mydlové bubliny. Ale nie
do vzduchu, kde by sa rozprskli na tisíc farebných
čriepkov, ale do jamiek v zemi. 
Na tom mieste vyrástol strom balónovník
a na ňom rástli samé balóny. Augustín Nedeľa ich
oberal, až keď boli všetky zrelé. Ako to poznal?
Hm - boli už také veľké a nepokojné, že skoro
vytrhli strom balónovník z koreňov. 


P****
V každom
poriadnom lese
býva bosorka. Žije, čaruje
a zbiera liečivé byliny. V našej hore má chalupu
bosorka Žofka. Tá drevenica je plná vône. A sušené
byliny voňajú prekrásne. Visia v dlhých radoch
pod vyúdenou povalou alebo ležia naukladané na truhlici. 
Keď príde modrastý juhozápadný vietor, Žofka otvorí dvere
i maličké okienka a povie: - Treba mi prevetrať chalupu...
Vietor vonia sušenou šalviou a vo vlasoch má materinu dúšku. 
Takto ovenčený preletí svet. Ľudia sa nadýchajú a ako očarení utekajú do lesov. 
Vtedy si Žofka sadne na priedomí, oči sa jej lesknú ako studnica a vzrušene
zašepká: -Čary sa podarili...

B*****
Ježibaba menom Jana,
zlostná, večne ufrflaná. 
Polievku si varí z húb,
v ústach nemá ani zub. 
Ráno, večer stále dudre;
popod nos si čosi hundre. 
Nahlas málo rozpráva,
bez zubov je šušlavá. 
Raz vybrala sa do sveta,
vraj chalúpku si nájde t
Našla peknú, celkom novú;
naozajstnú, perníkovú. 
Dnes všetky zuby mohla ma
nemala ju ochutnať. 
Dobrá bola, že až beda,
zjedla ju už doobeda. 
Zasmej sa však, zaraz tu je;
skáče, dupe, vykrikuje:
„Ja som strašná ježibaba,
nesmejte sa, bojte sa ma!
strašná som, strašný sen. 
Kto, sa smeje, toho zjem!"

B*****
Bol raz jeden múdry kráľ,
veľmi múdro kraľoval. 
V druhej zemi druhý kráľ
taktiež múdro kraľoval. 
V tretej ríši tretí kráľ
kraľoval a kraľoval. 
Tak tí traja múdri králi
veľmi múdro kraľovali. 
Čuduje sa celý svet,
že už hlúpych kráľov niet. 


P******
Jedného dňa pani učiteľka Prvácka
s úsmevom oznámila: „Zajtra sa pekne oblečte,
pôjdeme do divadla,"
„Do akého divadla? Kto bude hrať?
A čo budú hrať?" vyzvedali deti. 
„Hrať budú naši žiaci. A bude to rozprávka
o Šípkovej Ruženke."
„Kto bude hrať Ruženku?" nedala pokoj
zlatovlasá Simonka. 
„Nechajte sa prekvapiť," povedala pani
učiteľka, pretože to ani ona nevedela. 
Ani nemohla vedieť, lebo Ruženku chceli hrať
všetky dievčatá od piatej až po ôsmu triedu. 
Princa nechcel hrať nikto. Keď sa podarilo nájsť
princa, tak zasa Ruženku nechcelo hrať ani
jedno dievča. Nepáčilo sa im, že princa bude
hrať chvastavý Imro zo siedmej triedy. Keď
sa zdalo, že z divadla nebude nič, podarilo sa
presvedčiť siedmačku Hanku. Tá si s Imrom poradí - jazykom sa vie poriadne
oháňať. 
Imrovi sa jazyčnica Hanka nepáčila, a vraj on princom nebude. Pristal, až keď
mu pani učiteľka sľúbila, že mu odpustí jednu pätorku, ak sa úlohu princa naučí. 
Na skúškach to vyzeralo tak, že sa Ruženka s princom viac vadili, ako skúšali. 
Preto pani učiteľka Prvácka nevedela, Ğ Hanka bude, alebo nebude hrať
Ruženku. 
Divadelné predstavenie si nedal ujsť ani Smieško. Do divadla sa dostal
schovaný v Jurkovom vrecku. Aby mu z predstavenia nič neušlo, usalašil sa
na liste veľkej palmy priamo na javisku. 
Deťom sa rozprávka veľmi páčila. Prváčikom až tak žiarili očká. No iba
dovtedy, kým sa Ruženka nepichla vretenom do prsta. Keď videli, ako nehybne
leží, nejednému sa po líčku skotúľala slzička. A šťastného konca nie a nie sa
dočkať. Princ Imro si nevedel poradiť s tŕním, ktorého bolo na javisku priveľa. 
Smieško sa už na detské slzy nemohol pozerať. Rozhodol sa, že Ruženku
zobudí sám. Z palmy zobral pavúka, prikradol sa k Ruženke a pavúka jej položil
na nos. Ruženka najprv kýchla. Keď však zočila veľkého
pavúka, posadila sa a začala kričať: „Zachráňte ma!
Na nose mám akúsi nohatú príšeru."
Jej kriku sa naľakal i princ. Prekoprcol sa cez tŕnie, zahnal
sa dreveným mečom a osopil sa na Ruženku:
„Čo vrieskaš, keď som ta ešte nezobudil!"
„Ty by si ma nezobudil ani do konca školského roku,"
zlostila sa Ruženka
„A ľahni si, nech ťa už konečne pobozkám!"
„No a čo?! Keď spíš, aspoň čušíš," zahriakol ju princ. 
„Ani náhodou. Ja som už zobudená. A ty zalez do tŕnia
a uč sa násobilku."
Deti sa smiali, tlieskali a kričali. 
Pani učiteľka, ktorá nacvičovala divadlo, v zákulisí
omdlela. Kým ju pani učiteľka Prvácka kriesila, pán školník
zatiahol oponu. Deti v hľadisku sa veselili. 
A Smieško? Ten sa ani prváčikom nepriznal,
že zobudenie šípkovej Ruženky má na svedomí on.
